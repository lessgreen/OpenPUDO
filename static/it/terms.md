**TERMINI D'USO**

**LESS - APP QuiGreen**

I presenti Termini d'Uso (o "Termini") disciplinano l'utilizzo dell'app QuiGreen, tranne nei casi di esplicita indicazione circa l'applicazione di termini diversi dai presenti.

I Termini forniscono altresì informazioni sul servizio fornito da QuiGreen (in seguito il "Servizio").

Registrandosi all'app QuiGreen di proprietà di LESS s.r.l., con sede legale in Via Terracina 58, 04100, Latina (LT) (in seguito la "Società"), l'Utente accetta i presenti Termini d'Uso.


**1. DEFINIZIONI**

I seguenti termini hanno il significato qui di seguito indicato, restando inteso che i termini definiti al plurale si intendono definiti anche al singolare e viceversa:

- **_LESS_** oppure la **_Società_** indica la startup innovativa a vocazione sociale LESS s.r.l.;

- **_QUIGREEN_** indica l'App sviluppata dalla Società, che offre un servizio con lo scopo di promuovere il ritiro e/o la consegna presso i PUDO dei beni acquistati online dagli Utenti (il "Servizio" o "Piattaforma");

- **_TERMINI D'USO_** indica i presenti termini del servizio QuiGreen;

- **_UTENTE_** indica qualunque persona, fisica o giuridica, che utilizza l'app QuiGreen;

- **_DESTINATARIO_** indica un utente che utilizza l'App QuiGreen al fine di ritirare i propri beni acquistati online presso un PUDO aderente al Servizio;

- **_PUDO_** (Pick Up / Drop Off) indica gli Utenti che sono negozi o altri esercizi presenti sul territorio e che utilizzano l'app QuiGreen per consentire agli Utenti di ritirare presso il loro indirizzo i beni acquistati online.


**2. OGGETTO**

QuiGreen è il servizio digitale offerto dalla Società LESS finalizzato a ridurre l'impatto ambientale degli acquisti online.

QuiGreen permette ai Destinatari di entrare in contatto con negozi, bar, esercizi commerciali ed altre attività registrate sull'App, definiti PUDO _(Pick Up - Drop off)_, allo scopo di utilizzarli quali punti di ritiro dei beni acquistati online, con ciò favorendo una migliore aggregazione delle spedizioni, la riduzione delle consegne fallite e, nel complesso, una riduzione dell'impatto ambientale dell'e-commerce.

Il PUDO è un qualsiasi negozio o altro esercizio presente sul territorio che utilizza l'app QuiGreen per consentire agli Utenti di ritirare/consegnare presso il loro indirizzo i beni acquistati/venduti online. 

Il PUDO decide autonomamente che cosa chiede al Destinatario in cambio di questo servizio.

Il Destinatario può trovare il PUDO più prossimo o comodo in base alla posizione geografica di riferimento cercandolo sulla mappa dall'app QuiGreen, oppure tramite QR CODE con il simbolo di QuiGreen presenti presso l'esercizio, o, ancora, tramite credenziali dedicate fornite dallo stesso PUDO.

Il Destinatario, prima di decidere di servirsi di un PUDO, può vedere che cosa chiede in cambio del servizio quello specifico PUDO.

Il Servizio QuiGreen potrà prevedere varie tipologie di "PUDO":

- "Aperto": individuabile sulla mappa dell'app ed accessibile da qualsiasi Utente;

- "Chiuso": individuabile sulla mappa dell'app ma accessibile solo previa accettazione del PUDO;

- "Privato": non individuabile sulla mappa dell'app ma accessibile con un link/QRcode dedicato;

- "Dedicato": non individuabile sulla mappa dell'app ma accessibile solo da Utenti muniti di credenziali specifiche;

- "Aziendale": PUDO aziendali accessibili dai dipendenti.

La società LESS Srl ha il ruolo di semplice soggetto che mette in contatto, tramite il servizio QuiGreen, soggetti terzi (il Destinatario e il PUDO), ciascuno dei quali risponde in proprio dei servizi resi e dei comportamenti tenuti. 

Il Servizio QuiGreen funge quale mera infrastruttura tecnica, pertanto, la società LESS Srl NON è NON sarà in alcun modo responsabile nei confronti dell'Utente, del PUDO o di chiunque altro per:
 1. mancata consegna/ritiro dei beni acquistati/venduti online;
 2. vizi, danneggiamento e/o smarrimento dei beni acquistati/venduti online;
 3. utilizzo da parte dell'Utente e/o del PUDO del Servizio QuiGreen con modalità o per finalità non consentite dalla legge;
 4. perdite di uso o dati, indipendentemente dalla relativa prevedibilità;
 5. danni diretti, incidentali, indiretti, consequenziali o punitivi di qualunque tipo (anche qualora fosse stata messa al corrente della possibilità del verificarsi di tali danni), compresi quelli (i) risultanti da perdite di profitti, uso o dati, indipendentemente dalla relativa prevedibilità, (ii) basati su eventuali presunzioni di responsabilità, tra cui violazione del contratto, oppure (iii) derivanti da qualsiasi altro reclamo risultante da, o in connessione con, l'utilizzo dell'app QuiGreen. 


**3. ACCETTAZIONE DEI TERMINI DEL SERVIZIO E MODIFICHE**

L'Utente riconosce che, registrandosi, accedendo o utilizzando l'app QuiGreen, sta concludendo un accordo vincolante da un punto di vista legale con la Società disciplinato dai presenti Termini d'Uso, che accetta espressamente.

I presenti Termini costituiscono un contratto tra la Società e l'Utente. L'Utente è responsabile della presa visione dei presenti Termini, la cui versione più aggiornata è consultabile sul sito web quigreen.it.

L'Utente riconosce di aver letto, compreso e accettato i presenti Termini d'Uso.

L'Utente riconosce che la Società potrebbe modificare i Termini d'Uso, ad esempio per conformità a nuove disposizioni di Legge. Pertanto, LESS comunicherà all'Utente eventuali modifiche dei Termini d'Uso, che entreranno in vigore nel termine di 30 giorni dalla loro comunicazione, salvo che l'Utente decida di recedere senza conseguenze entro lo stesso termine. L'Utente in ogni caso è tenuto controllare regolarmente i Termini d'Uso.

I presenti Termini d'Uso regolano il rapporto tra la Società e l'Utente e alcuni aspetti del rapporto tra gli Utenti di tipo "PUDO" e quelli di tipo "Destinatario" che scelgono di servirsi di quel PUDO, essi non fanno sorgere diritti in favore di altri soggetti terzi.

La Società resta comunque soggetto terzo e non coinvolto nel rapporto tra PUDO e Destinatario e non si fa garante, né direttamente né indirettamente, del rispetto degli acccordi e dei termini tra PUDO e Destinatario, salvo riservarsi di agire motu proprio nei confronti dell'uno o dell'altro con la sospensione o la revoca dell'account di accesso alla piattaforma-

L'Utente espressamente riconosce che i presenti Termini d'Uso includono ogni nota, avviso legale, informativo o disclaimer, compresa l'Informativa Privacy pubblicata sul sito quigreen.it, e rappresentano e costituiscono la manifestazione completa degli accordi raggiunti fra le parti e annullano e sostituiscono qualsiasi eventuale diversa e precedente pattuizione, anche verbale, tra le stesse intercorsa, nonché ogni altra comunicazione avvenuta tra le stesse relativa alla registrazione, all'accesso e all'utilizzo del Servizio.


**4. PROFILO DELL'UTENTE**

Per completare la registrazione sull'app QuiGreen, gli Utenti possono fornire determinati dati, quali nome utente, indirizzo e-mail, numero di telefono, dati della carta di credito, ecc. Una volta completato il processo di registrazione, tutti gli Utenti potranno accedere al loro profilo e, a loro discrezione, completarlo, modificarlo e/o eliminarlo.

La Società non è in grado di garantire l'identità degli Utenti registrati, pertanto, questi ultimi hanno l'obbligo di informare la Società qualora ritengano che il loro account su QuiGreen sia stato oggetto di furto o uso illecito da parte di terzi.

In caso di mancata comunicazione alla Società, la medesima non sarà responsabile dell'eventuale uso fraudolento dell'account da parte di terzi, in quanto la Società agisce in modo proattivo per proteggere gli Utenti con misure di sicurezza adeguate.

La Società raccomanda gli Utenti di segnalare alle autorità di polizia l'eventuale furto, appropriazione indebita o presunto uso improprio del proprio account. Se necessario, la Società si impegna a collaborare con l'Utente e le autorità competenti. In caso di frode, la Società si riserva il diritto di adottare tutte le misure opportune qualora abbia subito danni derivanti dall'uso improprio della Piattaforma.


**5. OBBLIGHI E RESPONSABILITÀ DELL'UTENTE**

L'Utente non può utilizzare il Servizio QuiGreen in modo improprio, illegittimo, ingannevole o fraudolento. A titolo meramente esemplificativo, è fatto divieto all'Utente di utilizzare QuiGreen con modalità o per finalità non consentite dalla legge, per diffondere virus informatici, ovvero per compiere attività che possano compromettere la sicurezza di QuiGreen e/o di terzi, ivi compresi gli altri Utenti.

L'Utente non può utilizzare l'identità di altri, fornire informazioni inesatte e/o accedere a QuiGreen usando strumenti automatizzati (come bot di raccolta, robot, spider o scraper). L'Utente si impegna, pertanto, a fornire i propri dati veri per l'utilizzo del Servizio.

L'Utente è responsabile in via esclusiva della veridicità, liceità, correttezza e diritto all'utilizzo del materiale o delle informazioni da lui trasmesse tramite QuiGreen.

L'Utente è, altresì, responsabile in via esclusiva delle modalità di utilizzo del Servizio, nonché dei beni, delle merci e di qualsiasi materiale acquistato/venduto online e ritirato/consegnato presso i PUDO individuati tramite il Servizio QuiGreen.

L'Utente, con la registrazione alla piattaforma, dichiara e garantisce:

- di aver letto le presenti condizioni generali; 

- di aver letto e accettare l'Informativa privacy; 

- di avere almeno diciotto anni e di essere nella piena capacità di accettare i presenti Termini d'Uso; 

- di utilizzare la piattaforma esclusivamente nella consapevolezza che le attività della medesima sono finalizzate a ridurre l'impatto ambientale degli acquisti online, in quanto permette ai Destinatari di entrare in contatto con i PUDO, allo scopo di utilizzarli quali punto di ritiro/consegna dei beni acquistati online; 

- di essere una persona fisica residente in Italia se accede come "Destinatario" o di poter legalmente rappresentare la persona giuridica costituita dall'esercizio indicato se accede come "PUDO".

A tal proposito, l'Utente si dichiara pienamente consapevole che l'accettazione per mezzo di strumenti elettronici costituisce un atto di consenso valido e vincolante. Al medesimo regime si considerano assoggettate eventuali manifestazioni di assenso o di presa visione riguardanti comunicazioni o notifiche da parte di LESS aventi ad oggetto modificazione, revisione o cancellazione di policies, procedure o Termini d'Uso.

L'Utente non può trasferire gli obblighi o i diritti previsti dal presente contratto senza il consenso della Società.

I diritti e gli obblighi in capo alla Società possono essere assegnati ad altri soggetti, ad esempio, a titolo esemplificativo e non tassativo, in caso di mutamento della proprietà ovvero a causa di legge.


**6. OBBLIGHI SPECIFICI DEI DESTINATARI**

Lo scopo del servizio QuiGreen è creare una collaborazione amichevole e costruttiva tra PUDO e Destinatari con il fine di ridurre l'impatto ambientale delle consegne conseguenti gli acquisti online.

Il Destinatario risponde in proprio dei comportamenti tenuti nei confronti del PUDO, di LESS Srl e di chiunque altro. Il Destinatario, pertanto, non può utilizzare l'app QuiGreen e il servizio reso dal PUDO in modo improprio, illegittimo, ingannevole o fraudolento né compiere attività che possano compromettere la sicurezza di QuiGreen e/o di terzi, ivi compresi i PUDO. 

Salvo espliciti accordi diversi tra Destinatario e PUDO, i Destinatari possono usare i PUDO contattati tramite QuiGreen solo per piccole consegne di acquisti online, non possono quindi far recapitare ai PUDO merci che, per natura e caratteristiche, sono incompatibili con la ricezione da parte del PUDO.

A titolo esemplificativo e non esaustivo non possono essere recapitati presso i PUDO, salvo accordi specifici con lo stesso:

- Pacchi ingombranti, ossia la cui somma dei lati superi i 70 cm.

- Pacchi pesanti, ossia di peso superiore ai 5 kg

- Merci particolarmente fragili o non adeguatamente imballate

- Beni di valore significativo, ossia di valore superiore ai 100 euro.

- Merci di cui è illegale la detenzione o la vendita o per la cui detenzione occorrono permessi o autorizzazioni

- Merci che rilasciano odori, perdono liquidi o contengono sostanze tossiche o pericolose

- Generi alimentari deperibili o che devono essere conservati a temperatura controllata

- Spedizioni con pagamento in contrassegno

- Spedizioni di corrispondenza a firma (Raccomandate)

Il destinatario, nell'utilizzare il servizio QuiGreen, prende atto del fatto che il PUDO potranno rifiutare la consegna da parte del corriere di beni non conformi a quanto sopra e che, laddove la inidoneità delle merci fosse verificata durante la giacenza presso il PUDO (per esempio perdite di liquidi, odori o qualsiasi motivo si manifestasse dopo la consegna da parte del corriere), il PUDO potrà smaltire il pacco senza che nulla sia dovuto al Destinatario, in questi casi è anzi fatto salvo il diritto del PUDO al risarcimento di danni e costi necessari per lo smaltimento e la giacenza.

Il Destinatario è tenuto a ritirare il bene in giacenza nel minor tempo possibile e comunque entro sette giorni da quando riceve la notifica di arrivo del pacco, in modo da agevolare l'attività del PUDO, eventualmente accordandosi con questo per il ritiro. 

Il Destinatario è altresì tenuto a corrispondere al PUDO il compenso nella forma prevista dallo stesso e come indicata sull'_account_ del PUDO presente nell'app QuiGreen. Si precisa che in caso di richiesta da parte del PUDO di un compenso economico questo, nel caso di spedizioni con colli multipli, è dovuto per ogni singolo collo.

Il Destinatario è a conoscenza del fatto che ogni PUDO può, in qualsiasi momento, cambiare le condizioni di accesso e/o il compenso richiesto o financo cessare il servizio. In questo caso il Destinatario riceverà una notifica sulla App. Per i pacchi ricevuti entro una settimana dal momento in cui il PUDO ha effettuato il cambiamento il PUDO si impegna comunque ad applicare le condizioni precedenti (se più favorevoli delle nuove). 

Se, nel momento in cui vengono notificate le nuove condizioni, il Destinatario sta attendendo spedizioni che potrebbero essere consegnate oltre una settimana dopo, è tenuto a segnalarlo al PUDO e a LESS, fornendo evidenza del fatto che aveva effettuato l'ordine prima del cambiamento. In questo caso il PUDO erogherà comunque il servizio alle vecchie condizioni purché il pacco arrivi entro due mesi dal cambiamento.

Nel caso in cui l'Utente violi i Termini d'Uso di QuiGreen e/o attui comportamenti contrari a quelli indicati nelle presenti regole di condotta, l'account dell'Utente potrà essere cancellato o sospeso dall'app QuiGreen, salvo l'obbligo di portare a termine i ritiri e le consegne già programmate.

Il mancato ritiro del pacco entro sette giorni dalla notifica può essere motivo di sospensione o cancellazione dell'account del Destinatario da parte di LESS Srl. 

Il mancato ritiro del pacco entro 30 giorni dalla notifica costituisce abbandono dello stesso e autorizzazione per il PUDO a smaltirlo senza che nulla sia dovuto al Destinatario, è fatto salvo anche in questo caso il diritto del PUDO al risarcimento di danni e dei costi necessari per lo smaltimento e la giacenza.

Il Destinatario è tenuto a ritirare il bene negli orari e nei giorni per i quali il PUDO ha dato la sua disponibilità tramite l'App QuiGreen, anche se il PUDO fosse aperto in orari diversi; questo perché alcuni PUDO non possono, per loro esigenze operative, effettuare la consegna in determinate fasce orarie, dovendosi concentrare sulla loro attività principale.

Qualora il PUDO rilevi comportamenti dell'Utente ritenuti impropri, contrari ai Termini d'Uso dell'app QuiGreen, oppure non conformi agli obblighi sopra descritti, può effettuare una segnalazione alla società LESS Srl tramite l'app QuiGreen o per email all'indirizzo support@less.green.

A seguito della segnalazione, la società LESS Srl potrà effettuare una verifica e, a proprio insindacabile giudizio, eventualmente cancellare o sospendere il profilo del Destinatario, salvi ed impregiudicati i diritti al risarcimento degli eventuali danni procurati al PUDO e a LESS Srl. 


**7. OBBLIGHI SPECIFICI DEI PUDO**

Il PUDO può scegliere se offrire il servizio gratuitamente, limitatamente ad alcuni utenti, in cambio di azioni da parte dell'utente o a fronte di un piccolo compenso. Questa informazione, così come eventuali limitazioni deìl servizio, gli orari in cui è possibile effettuare il ritiro, eccetera, può essere inserita dal PUDO all'interno del proprio profilo sull'App.

Le informazioni inserite dal PUDO sul proprio profilo costituiscono una offerta impegnativa a erogare il servizio nei termini indicati e a fronte di quanto richiesto.

Il PUDO può in qualsiasi momento smettere di erogare il servizio o cambiare le condizioni a cui è disponibile ad effettuarlo sull'App, ma in caso di cessazione del servizio o di modifica delle condizioni in modo sfavorevole per il destinatario, si impegna ad accettare le spedizioni e a fornire il servizio al Destinatario secondo le condizioni precedenti per:

- Una settimana in ogni caso.

- Due mesi per le sole spedizioni per le quali il Destinatario fornisca evidenza che aveva effettuato l'ordine prima di venire a conoscenza del cambiamento.

Al momento della ricezione dei beni di un Destinatario, in capo al PUDO sorge la responsabilità di custodirli con diligenza, per cui sarà obbligato nei confronti dell'Utente al controllo sul bene, finalizzato a prevenire alterazioni, danneggiamenti o sottrazione da parte di terzi, finché questo non viene ritirato dall'Utente o dal vettore incaricato. 

Sul profilo del PUDO disponibile sull'app QuiGreen sono visibili le informazioni principale dello stesso quali: nome/ragione sociale, sede, orari e giorni di apertura, contatti, ed il corrispettivo eventualmente richiesto per il servizio di deposito per ciascuna spedizione. Ciascun PUDO è infatti libero di determinare autonomamente la forma di compenso dovuto dall'Utente in cambio del servizio di ricezione, deposito e custodia del bene. Quando l'utente seleziona e conferma il PUDO per il ritiro/consegna del proprio bene, automaticamente accetta di corrispondere il compenso previsto dallo stesso. 

Al momento della consegna di un pacco da parte del corriere il PUDO è tenuto a verificarne lo stato, ad accettarlo con riserva se presenta segni di danneggiamento o a rifiutarlo se è visibilmente danneggiato in modo grave.

Se il PUDO riceve merci che, per natura e caratteristiche, sono incompatibili con il servizio offerto (vedi l'articolo precedente sugli obblighi del Destinatario) deve rifiutare la consegna, segnalare la cosa alla Società e, possibilmente, al destinatario.

Il PUDO è tenuto a notificare all'Utente, tramite l'app QuiGreen, l'arrivo del bene presso il proprio indirizzo al momento della ricezione dello stesso. Una volta ricevuta la notifica, l'Utente è tenuto a ritirare il bene in giacenza presso il PUDO nel minor tempo possibile e comunque entro sette giorni, in modo da agevolare l'attività del PUDO, eventualmente accordandosi con questo per il ritiro.

Se, dopo la consegna, il materiale ricevuto si rivelasse incompatibile con la giacenza presso il PUDO, per esempio con perdite di liquidi, polveri o emissione di odori, il PUDO dovrà darne immediata comuncazione alla Società e, possibilmente, al Destinatario; fermo restando che se questa violazione delle Policies da parte del Destinatario causasse rischi o danni per il PUDO esso potrà smaltire il pacco di cui trattasi ed, eventualmente, agire nelle sedi opportune per il risarcimento dei danni.

Il PUDO ha facoltà di segnalare l'Utente al servizio QuiGreen qualora quest'ultimo non riscontri la notifica di ricevimento almeno entro 7 giorni dal ricevimento.

Al quindicesimo giorno di giacenza dei beni, se il Destinatario non ha provveduto al ritiro o non ci sono stati accordi diversi tra PUDO e Destinatario il PUDO dovrà adoperarsi con mezzi ragionevoli per contattare il Destinatario e, in ogni caso, segnalare la situazione a LESS Srl.

In ogni caso, trascorsi 30 giorni dalla prima notifica, il bene si intende abbandonato dal Destinatario. Trascorso inutilmente il termine di 30 giorni senza che l'Utente abbia ritirato il bene, il PUDO non sarà più responsabile della custodia dello stesso ed avrà facoltà di smaltirlo, senza che l'Utente possa avanzare alcuna pretesa nei suoi confronti.

Il PUDO risponde in proprio dei servizi resi e dei comportamenti tenuti nei confronti degli Utenti, di LESS Srl e di chiunque altro. In caso di danneggiamento e/o smarrimento dei beni in giacenza, oppure in caso di ingiustificato rifiuto a ricevere/consegnare il bene dell'Utente, il PUDO sarà responsabile dei danni _patiti_ e _patienti_ dal Destinatario e ne risponderà in base alla Legge nei limiti di seguito indicati.

Nel caso in cui il PUDO violi i Termini d'Uso di QuiGreen e/o attui comportamenti contrari a quelli indicati nelle presenti regole di condotta, l'account del PUDO potrà essere cancellato o sospeso dall'app QuiGreen, salvo l'obbligo di portare a termine i ritiri e le consegne già programmate. 

Qualora l'Utente rilevi comportamenti del PUDO ritenuti impropri, contrari ai Termini d'Uso dell'app QuiGreen, oppure non conformi alle presenti regole di condotta, può effettuare una segnalazione alla società LESS Srl tramite l'app QuiGreen o per email all'indirizzo support@less.green.

A seguito della segnalazione, la società LESS Srl potrà effettuare una verifica e, a proprio insindacabile giudizio, eventualmente cancellare o sospendere il profilo del PUDO, salvi ed impregiudicati i diritti al risarcimento degli eventuali danni procurati all'Utente e a LESS Srl. 


**8. NATURA DEL RAPPORTO TRA PUDO E DESTINATARIO E LIMITAZIONI DI RESPONSABILITÀ**

Utilizzando l'App QuiGreen sia il PUDO che il Destinatario concordano espressamente che il servizio prestato dal PUDO al Destinatario è da intendersi come una estensione del trasporto su strada dei beni, come regolamentato dalla Sez. III del Capo VIII del Titolo II del Libro Quarto del Codice Civile negli articoli 1683-1702 e non come contratto di deposito o custodia.

PUDO e Destinatari accettano che la responsabilità del PUDO nei confronti del Destinatario per beni eventualmente smarriti o danneggiati è limitata come segue:

- Nessun risarcimento sarà dovuto in caso di violazione da parte del Destinatario dei propri obblighi, con particolare riferimento alla natura e alle caratteristiche delle merci, al loro valore massimo e al tempo massimo di giacenza presso il PUDO.

- Nessun risarcimento sarà, altresì, dovuto in caso di danneggiamento o perdita dovuta a caso fortuito.

- Solo in caso di Dolo o Colpa Grave da parte del PUDO o dei suoi dipendenti o preposti il PUDO risarcirà il valore commerciale di quanto smarrito o danneggiato.

- In tutti gli altri casi il PUDO risponde al Destinatario per un valore massimo di un euro per kg di peso dell'oggetto smarrito/danneggiato.


**9. FACOLTÀ DELLA SOCIETÀ, SOSPENSIONE**

Qualora la Società rilevi violazioni da parte dell'Utente rispetto a quanto previsto nei Termini d'Uso, la Società potrà, a proprio insindacabile giudizio e senza che ciò comporti obblighi risarcitori in favore dell'Utente:

- cancellare o sospendere il profilo dell'Utente da QuiGreen;

- negare all'Utentesuccessivi accessi o registrazioni a QuiGreen;

- intraprendere nei confronti dell'Utente ogni eventuale azione a propria tutela, ivi incluse quelle volte a ottenere il risarcimento dei danni.

La Società può modificare, aggiornare, sospendere, limitare o interrompere in qualsiasi momento, e senza responsabilità nei confronti dell'Utente, il servizio offerto da LESS.

In caso di gravi violazioni da parte dell'Utente dei presenti Termini d'Uso, la società provvederà ad informare l'Utente della sospensione del relativo account, provvedendo, altresì, a mezzo di comunicazione e-mail inviata all'indirizzo associato all'account dell'Utente alla contestazione delle violazioni rilevate o comunque all'indicazione delle motivazioni di tale sospensione. La Società provvederà a riattivare l'account esclusivamente qualora l'Utente abbia posto rimedio alle violazioni contestate entro il termine di 15 (quindici) giorni dalla data di ricezione della comunicazione di avvenuta sospensione. In caso contrario, i presenti Termini d'Uso s'intenderanno risolti di diritto ai sensi dell'art. 1454 c. c.

Eventuali richieste di riattivazione dell'account dovranno avvenire mediante mail inviata all'indirizzo support@less.green. La società si riserva il diritto di decidere a suo insindacabile giudizio della riattivazione dell'account sospeso.

In tutti i casi previsti dal presente articolo, l'Utente dovrà in ogni caso portare a termine i ritiri da esso concordati con i PUDO e le consegne da esso concordate con i Destinatari prima del verificarsi della sospensione o cancellazione del profilo dell'Utente stesso. In difetto sarà responsabile dei danni _patiti_ e _patiendi_ dalla Società o dagli altri Utenti coinvolti.


**10. NESSUNA ASSISTENZA TECNICA**

La Società non è tenuta, in base ai Termini d'Uso, a fornire all'Utente assistenza tecnica relativamente ai Servizi QuiGreen.


**11. LIMITAZIONE DI RESPONSABILITÀ DI LESS**

L'oggetto del servizio QuiGreen è, come indicato, di fornire una mera piattaforma di comunicazione tra PUDO e Destinatari.

L'Utente non potrà avanzare nessun tipo di richiesta risarcitoria o rimborso di qualsiasi genere nei confronti della Società per l'operato degli altri Utenti (PUDO o Destinatari), riconoscendo a QuiGreen il ruolo di semplice soggetto che mette in contatto soggetti terzi, ciascuno dei quali risponde in proprio dei servizi resi e dei comportamenti tenuti.

La Società si impegna a fare quanto possibile per assicurare che l'accesso al Servizio sia fornito senza interruzioni e che ogni trasmissione di dati avvenga senza errori. Tuttavia, a causa della natura della rete, l'accesso ininterrotto e l'assenza di errori nella trasmissione non possono essere garantiti. La Società non può essere, pertanto, considerata responsabile per errori, omissioni, interruzioni, cancellazioni, difetti, ritardi operativi o di trasmissione, guasti delle linee di comunicazione, furto, distruzione, accesso non autorizzato o alterazione di qualsiasi contenuto inerente alla piattaforma QuiGreen, salvo che ciò non sia dovuto a dolo o colpa grave imputabile direttamente alla Società.

Parimenti, la Società non può essere considerata responsabile in relazione a qualsivoglia problema o inconveniente tecnico di reti o linee telefoniche, sistemi di elaborazione online, server o provider, apparecchiature informatiche, software, errori di e-mail o dell'app che inficino la funzionalità del Servizio o per erroneo utilizzo dell'app da parte dell'Utente.

In ogni caso, i presenti Termini del Servizio non limitano né escludono la responsabilità della Società per dolo o colpa grave.

Le limitazioni ed esclusioni nella presente clausola si applicano nella misura massima consentita dalla legge.

L'Utente, con i presenti Termini d'Uso accetta di essere a conoscenza che l'accesso al Servizio potrebbe anche essere occasionalmente sospeso o limitato per consentire l'effettuazione di lavori di riparazione, manutenzione, o l'introduzione di nuove attività o servizi.

La Società non sarà responsabile per qualsiasi ritardo o inadempimento agli obblighi previsti dai presenti Termini d'Uso qualora il ritardo o l'inadempimento derivino da caso fortuito o da cause di forza maggiore.

Inoltre, la Società non rilascia alcuna garanzia relativa al raggiungimento delle finalità che LESS si propone di conseguire in merito alla riduzione dell'impatto ambientale degli acquisti online; circa l'idoneità di QuiGreen alle esigenze dell'Utente.


**12. MANLEVA**

In caso di violazione degli obblighi a carico dell'Utente ai sensi dei presenti Termini d'Uso, l'Utente sarà tenuto a manlevare e tenere indenne la Società, i suoi dipendenti e collaboratori, i suoi aventi causa e i suoi partner da e contro qualsiasi contestazione, costo, azione legale, controversia o pretesa e da qualsiasi perdita, danno, responsabilità, provvedimento, sanzione, interesse e spesa (inclusi, a titolo esemplificativo gli onorari legali) derivanti da contestazioni, azioni legali, accertamenti, indagini, inchieste o altri procedimenti promossi da qualsiasi soggetto in relazione a:

- un accertato o possibile suo inadempimento delle dichiarazioni o degli obblighi e delle responsabilità previste dai presenti Termini d'Uso;

- accertate o possibili lesioni o violazioni di diritti di terzi o delle leggi applicabili derivanti dall'utilizzo del Servizio da parte dell'Utente in maniera non conforme ai presenti Termini d'Uso;

- più in generale, l'utilizzo del Servizio, da parte dell'Utente, in maniera non conforme ai presenti Termini d'Uso.


**13. PROPRIETÀ INTELLETTUALE**

Tutti i contenuti presenti o resi disponibili all'Utente attraverso QuiGreen, ivi compresi testi, grafiche, disegni, loghi, immagini, file audio, raccolte di dati e software, elenchi o altre banche dati, sono di proprietà di LESS e sono protetti dalle leggi italiane e dalle leggi internazionali in materia di diritto d'autore, diritti sulla proprietà intellettuale, diritto industriale e diritti sulle banche dati.

Il marchio QuiGreen è di proprietà di LESS. I marchi e i segni distintivi di LESS non possono essere utilizzati – salvo diverso consenso scritto da parte di LESS - in relazione a siti, app, prodotti o servizi che non siano della Società, in modo tale da generare confusione tra la clientela o in qualsiasi modo che possa denigrare o screditare la Società medesima.


**14. PRIVACY POLICY**

La Privacy Policy di QuiGreen è reperibile al seguente link: https://tools.quigreen.it/privacy.html
QuiGreen è un servizio disponibile esclusivamente sotto forma di applicazione _mobile_, non è un sito portale e quindi non utilizza Cookie. Eventuali siti web informativi sul servizio contengono le _privacy_ e _cookie_ policies dei siti stessi.


**15. RINUNCIA**

In nessun caso il mancato esercizio da parte della Società del proprio diritto di agire nei confronti dell'Utente inadempiente ai presenti Termini d'Uso potrà essere interpretato o considerato quale forma di rinuncia ai diritti della Società, inclusi quelli di agire.


**16. NULLITÀ PARZIALE**

Se una delle disposizioni dei Termini d'Uso fosse giudicata nulla o inapplicabile da una corte o da altra autorità competente, le parti concordano sin da ora che le rimanenti disposizioni dei Termini d'Uso rimarranno in vigore e continueranno a rimanere pienamente valide ed efficaci.


**17. DURATA E RECESSO**

I presenti Termini d'Uso sono efficaci a partire dall'accettazione dei medesimi nell'ambito della procedura di registrazione dell'account sull'app QuiGreen. I Termini d'Uso rimangono in essere tra la Società e l'Utente sino alla data di cancellazione dell'account.

L'Utente può recedere dai presenti Termini d'Uso in qualsiasi momento, cancellando il proprio account dall'app QuiGreen seguendo l'apposita procedura rinvenibile nella propria sezione personale dell'app, ovvero mediante comunicazione scritta via e-mail, all'indirizzo support@less.green, con oggetto "Cancellazione Account" e fornendo gli elementi necessari all'individuazione dell'account.

A fronte della ricezione della richiesta di cancellazione dell'account dell'Utente ai sensi del precedente paragrafo 14. 2, la Società provvederà a cancellare l'account.

In tutti i casi previsti dal presente articolo, l'Utente dovrà in ogni caso portare a termine i ritiri da esso concordati con i PUDO e le consegne da esso concordate con i Destinatari prima del verificarsi della sospensione o cancellazione del profilo dell'Utente stesso. In difetto sarà responsabile dei danni _patiti_ e _patiendi_ dalla Società o dagli altri Utenti coinvolti


**18. COMUNICAZIONI E ALTRE DISPOSIZIONI**

I diritti e i rimedi qui inclusi non hanno carattere esclusivo, ma si aggiungono agli altri diritti e rimedi disponibili secondo la legge applicabile.

Qualsiasi modifica o rinuncia al presente contratto deve essere presentata per iscritto e sottoscritta dalla Società.

Per ogni necessità, contattare LESS s.r.l., con sede legale in Via Terracina 58, 04100, Latina (LT), ovvero scrivere al seguente indirizzo e-mail: info@less.green


**19. LEGGE APPLICABILE E FORO COMPETENTE**

I presenti Termini d'Uso sono sottoposti alla legge italiana.

I presenti Termini d'Uso sono sottoposti alla giurisdizione dell'Autorità Giudiziaria italiana.

L'Autorità Giudiziaria di Latina (LT) sarà la sola territorialmente competente a decidere qualsiasi eventuale controversia che dovesse insorgere fra le parti, con esclusione di ogni altro Foro, alternativo o concorrente.

